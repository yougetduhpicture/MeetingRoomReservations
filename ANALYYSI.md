1. Mitä tekoäly teki hyvin?

Seurasi tarkkoja ohjeita. En ole aiemmin käyttänyt Clauden maksullista Claude.codea. Päätin kokeilla sitä yleisen tämän hetkisen teknologia-alan hypen vuoksi. Olin kuullut, että tällä AI:lla hyvää jälkeä aikaiseksi. Aiemmin olin kokeillut GitHub Copilottia ja Chat GPT:tä, mutta tämä työkalu ylitti kaikki odotukseni ja toteutti visioni ottaen huomioon jokaisen yksityiskohdan nivoen ne yhteen yhdeksi kokonaisuudeksi. Se oli täysin uudella tasolla verrattuna aiemmin käyttämiini AI-työkaluihin koodauksessa.

Käytin Clauden normaalia Chattia hioessani promptia ja API:n tech stackia ja päädyin käyttämään monia teknologioita(zod ja TypeScript), joita en aiemmin ollut käyttänyt. Claude.code teki omaan silmääni hyvää työtä näiden teknologioiden yhdistämisessä. Sain mitä halusin. 

Pyysin myös sitä tuottamaan selkeää ja luettavaa koodia, joka myös onnistui hyvin. Tekoäly myös älysi itse asentaa esimerkiksi ESLint:n ja prettier:n. 

Huomautin sitä myös, että tästä tulee ensimmäinen TypeScript projektini. Olen aiemmin käyttänyt JavaScriptiä ja Reactia, mutta päätin haastaa itseni sillä TS lienee nykyään enemmän standardi tietoturvasyistä ja tarkoitukseni on ottaa se haltuun. Tekoäly päätti selittää minulle auki tiedostoissa joitakin olennaisia TS konsepteja, mikä auttoi jonkin verran. Onneksi olin katsonut joitakin videoita TypeScriptin peruskonsepteista, sillä tekoäly meinasi aluksi tehdä projektin laatimatta interfaceja. Laitoin tekoälyn kanssa interfacet kuntoon jo ensimmäiseen promptiin, joten niidenkään kanssa ei lopulta tullut ongelmaa.

Ajatusten ja ideoiden kääntäminen koodiksi sujuu kuin valssi. En nähnyt syytä kirjoittaa koodia itse. 



2. Mitä tekoäly teki huonosti?

Tekoäly ei ole paras ajattelemaan käytettävyyttä ihmisen kannalta, erityisesti sellaisen, joka ei ymmärrä tietokoneista niin paljoa. Minulla on itselläni koulutusta myös käytettävyyssuunnittelupuolelta, joten nämä yksityiskohdat paistavat omaan silmääni heti, ei välttämättä suoranaisina virheinä, mutta selkeänä parannuskohtana.

Myös token-rajan vastaan tuleminen pääsi yllättämään. Huomaan, että vaikka jotkut netissä painottavatkin, koodin mahdollisimman nopeasti AI:lla tekemistä, pidemmillä prompteilla saa enemmän tehtyä ja säästettyä resursseja. Git commitit ja muut vastaavat perusoperaatiot kannattaa tehdä suoraan vaan perus terminaalista.

Tekoäly ei aina ymmärtänyt mikä on käytännön näkökulmasta järkevää. Esim. 1min minimivarausrajan pyysin muuttamaan 30min rajaksi. Yhden minuutin varaukset järjestelmässä, jota käyttää useampi eri käyttäjä minuutin varaukset tekisivät ainoastaan hallaa muille käyttäjille, eikä kukaan tekisi sellaista tahallaan. Hyvä suunnittelu estää virhekäyttöä ja tukee käyttöä, joka on tarkoituksen mukaista.

Jouduin jossain vaiheessa myös huomauttamaan rest client pyyntöjen päivityksestä. Kun se ei älynnyt niitä muiden tiedostojen mukana päivittää jostain syystä. Onneksi tuli kokeiltua ne manuaalisesti ennen committausta. Sama tapahtui myös README.md:n kanssa. Pieniä asioita, mutta tulevaisuudessa voisin kokeilla pistää korjaus ja parannus prompteihin kohdan: "Update all the files in the codebase to take these changes in consideration", jotta vastaavaa lisätyötä ja tarkistelua saa vähennettyä. Tätä ei välttämättä tarvitse laittaa joka promptiin, mutta sen jälkeen, kun halutut muutokset on saanut implementoitua halutulla tasolla.

Huomasin myös käydessäni lopussa tiedostoja läpi ja poistaessani itselleni takoitettuja TypeScriptin opetuskommentteja, että AI ei ollut laittanut kaikkia kommentteihin kirjoittamiaan parannus ehdotuksia README.md:hen ja pyysin sitä lisäämään ne. Jäin myös pohtimaan miksi se ei ollut huomannut tätä. Onko se ajatellut, että kommenteissa olevia asioita ei tarvitse toistaa README:ssa tai sitten se ei ole täysin linjassa itsensä kanssa tai sitten se ei lue kommentteja tarkasti. En keksinyt täydellistä selitystä tälle. Olin juuri ennen tätä operaatiota pyytänyt sitä päivittämään README:n vastaamaan nykyistä projektia. Kaipa tämä kertoo AI:n epätäydellisyydestä ja siitä, että ohjelmistonkehittäjiä yhä tarvitaan, mikäli tahdotaan laadukkaita lopputuloksia. Olen kuullut sanottavan, että AI tehostaa ohjelmistonkehittäjien työtä ei poista sitä. Ainakin tällä hetkellä tämä vaikuttaa olevan totta. AI osaa muuntaa ihmiskielen logiikkaa ja käskyjä ohjelmointikielen logiikaksi ja käskyiksi, mutta se ei ymmärrä mitä se tekee. Näin ainakin koen itse. Se myös osaa antaa keskimääräisiä ehdotuksia hyödynnettävistä teknologioista ja rakenteista mistä on hyötyä. Jos ohjelmistosta tahdotaan tehdä keskinkertaista parempaa, tarvitaan ihmisen visiota ja ymmärrystä. 


3. Mitkä olivat tärkeimmät parannukset, jotka teit tekoälyn tuottamaan koodiin ja miksi?

Tuotin kaiken koodin tekoälyllä, mutta osa muokkauksista oli yksityiskohtaisempia ja promptasin ne erikseen. En näe pointtia miksi koodata ilman tekoälyä nykypäivänä, jos kyse ei ole nimenomaan koodauksen opiskelusta. Tekoäly osaa syntaksin ja minä ymmärrän mitä tahdon ohjelman tekevän sekä arkkitehtuurin, jota haluan ohjelman noudattavan. Tekoäly kääntää ideani ohjelmointikielille ja editoi muutokset tiedostoihin koko projektin laajuisesti. Erittäin näppärää! Toki on olennaista osata lukea koodia, ymmärtää mitä koodi tekee sekä hallita testaus, jotta voi varmistua koodin toimivuudesta ja ymmärrettävyydestä.

Ensimmäisen promptin kanssa annoin Claude.coden kirjoittaa kaikki tiedostot suoraan, mikä oli ehkä virhe. Olisi voinut olla hyödyllistä tarkastaa tiedostot läpi jo siinä vaiheessa. Sovelluksesta tuli kuitenkin toimiva kaikilta osin, ja saatoin commitata koodin heti testattuani sen Clauden suorittamien testien lisäksi manuaalisesti rest client kutsuilla. 

Tämän jälkeen huomasin, että päällekkäin toisen käyttäjän varauksen kanssa menevän varauksen palauttama viesti ei opasta käyttäjää löytämään aikaa, joka on vapaana. Tämän jälkeen promptasin tekoälyn implementoimaan ominaisuuden, jossa kyseisessä tilanteessa käyttäjälle ehdotetaan lähimpiä vapaita, käyttäjän yrittämän varauksen mittaisia aikoja  sekä käyttäjän haluamaa aikaa ennen, että jälkeen. AI ehdotti, että aikoja haetaan seuraavan kuukauden ajalta tulevaisuudessa, jotta hakuaika pysyy järkevän mittaisena eikä tule loputonta hakua. Hyväksyin tämän rajoitteen aluksi, mutta loppua kohden aloin pohtimaan onko tämä tarpeellista? Loppujen lopuksi varauksia ei ole äärettömän paljon, sillä ne ovat kaikki käyttäjien tekemiä (oletettavasti) ja käyttäjä haluaa oletettavasti löytää mieluummin vapaan ajan kuukauden päästä kuin ei saada tietoa milloin on seuraava vapaa aika. Täten oli vaikea kuvitella tilannetta, jossa tästä rajoituksesta olisi enemmän hyötyä kuin haittaa ja päädyin pyytämään AI:ta poistamaan rajoitteen.

Päätin myöhemmin myös muuttaa varaussysteemin bisnesslogiikaa, niin että se sallii varaukset 30min - 12h, jotka voivat myös mennä keskiyön yli. Tämän muutoksen tein niin, että katselmoin jokaisen tiedoston erikseen. Tämä oli hyvä sillä sain tähdennettyä joitakin yksityiskohtia, jolloin säästyi uusia promptauskertoja. Syy siihen miksi toteutin aluksi yksinkertaisemman bisneslogiikan oli se, että halusin aluksi vain APIn, jossa on perustoiminnallisuudet kunnossa. Ajattelin, että sen jälkeen voin laajentaa sovellusta ja luoda kehittyneempiä ominaisuuksia hallitusti ja jos jonkin ominaisuuden implementointi menisi pahasti pieleen voisin palata gitin avulla tilaan, jossa kaikki oli vielä kunnossa.

Lopuksi kävin vielä läpi AI:n kanssa kaikki tiedostot ja poistin niistä kommentit, jotka eivät kuulu tuotantoon. Samalla tein lisäyksiä README.md:hen esimerkiksi tulevaisuuden parannuksista. 